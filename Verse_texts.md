## **109.19-22 = 216.13-15** (glosses to Tosach Bésgnai)  
Deismirecht air:    
Meic na tri cetmuindter caemh    
is mac adhlltraighe faraen    
Flaith geilfine is gormac glan    
is daerfuidhir in .uii.madh    
    
Is iatsin beires go mbuaidh    
in cumail seanorba nach suaill    
ni huili rosberat ann    
acht in duine rosdligenn.    
    
> 216.13-15    
> morseisiur nosbeir co mbuaid    
> cumal tsenorba ni suaill    
> meic na tri cétmuinter caom    
> 7 mac adaltraige imaraon    
    
> Fuidir 7 gormac glan    
> 7 daorfuidhir in sechtmadh    
    
## **250.19-21** (Bretha Étgid commentary):    
deismeracht air-sin:    
Inge cairpri dorochair    
7 do fedleim nochruthaig    
do cumaig eirc aebda in rand    
gaet i ndigail con culainn    
    
## **250.22-24** (Bretha Étgid commentary):    
deismirecht air:    
Conall cernach tuc ceann eirc    
re taeb temrach im trath teirt    
is truaigh in gnim dodechaid de    
brised cridi uair aicle    
    
## **339.17-20** (PHP to SM):    
deismerecht air-sidhe, ut dx in filedh:    
Patraic rob athius go li    
i naimsir tethosi    
pritcuis soiscela cen meth    
do tuaith molfaig meic miled    
    
## **339.21-22** (PHP to SM):    
et persa do seancus. lin persanna int sencusa .i.    
Laegairi corc dairi dur    
patraic beneoin cairneach coir    
rosa dubthach ferghus co feib    
naei sailgis int sencuis moir.    
    
## **345.12-15** (Intro to SM = Auraic. 5385-9 'Cendfochrus'):    
ef tallad as ria n-es, deismirecht air-side, amail adubairt in file:    
    
Fegsat filid fail i fos    
fenchas co feig la fergus    
ma iar mal cach maine imach    
doroisce daine dubtach    

> Auraic.ll. 5385-9:  
> Cendfochrus.   
> Fegsat fihd Fail i fus  
> Fenchas co feig la Fergus,  
> Mad tar mal cach maige immach  
> Doróscib dóinib Dubthach. A Dia a ri.  
    
## **354.6-7** (narrative in SM2 Cethairslicht Athgabálae)    
7 deismirecht air:    
Asal eochu garg a ngle    
foitline 7 tibraite    
enda ailill, an a clu    
seser las torchair eochu    
    
## **355.31-33** (narrative in SM2, Binchy Ériu 16) = 883.20-22    
is de-sin rocet:    
Fergus mac leti in rig    
luid a fertais rudraigi    
uath donarfas, fa gann gle    
ba si fochunn a ainme.    
    
> 883.20-22    
> is de-som rocet:    
> Fergus mac leidi in rig    
> luid i fertus rudraigi    
> huath donarfas fa gann ngle    
> ba he fochond a ainme.    
    
  
## **375.12** (SM2 commentary) = 1506.35-36 (O’Dav) = Auraic. ll. 4541-4    
Di anbobracht .i. ut dx Cormac:    
Conberbar bracht    
Nebron bru    
Feisi cin lacht    
Nin for tnu    
     
> 1506.35-36 (O’Dav)    
> Gle, .i. tife no toingfe, ut est gle fo erc nebron, .i. toing-sa fo nem niba geall dam an iarand    
> Berbarar bracht    
> I nebron bru    
> Feisi gen lacht    
> Inen for tnu    

> Auraic. 11. 4541-4  
> bracht, .i. ut est  
> Conberbtar brachta  
> \[a Eg.] n-ebron bru  
> Feisi gan lachta  
> nach fuor tnu (.i. teine)   
    
## **380.8-13** (narrative in SM2 commentary, translated by R. Smith (1942, 548)) = 1686.37-1687.3  
ut d.x.  
Da mac partoloin cen acht  
is iar dorigni in comurc  
fer is fergnia co meit ngal  
anmanda in da brathar  
  
et deismerecht arin .c.na:  
Fer 7 fergnia na fir  
is ed innisit na sin  
am 7 iam derctas sloig  
da primingin parthaloin  
  
is impu-sin, srethaib set  
in re ciataimairget  
  
Et adeir a mbaile .ii. aine 7 aiffe anmanda na da ingin.  
  
> 1686.37-1687.3  
> Ut dx.  
> Da mac parrtholoin cin acht  
> Is iat dorine in comhrac  
> Fer is fergnia cu med ngaul  
> Anmunda in da brathur  
  
> 7 desmberecht arin .c.na:  
> Fer 7 fergnia na fir  
> Is ed innisit na sin  
> Ain 7 iain docertuis sloigh  
> Da primingin parrthaloin  
  
> Is umpud-sin sretha set  
> In re ciataimairget  
  
> 7 atbeir i mbaile .ii. aine 7 aife anmunda in da ingen.  
  
## **457.34-458.14** (SM 22 Coibnes Uisci Thairdne, Binchy Ériu 17.73-76)  
Luan do thobar, toramh ngrind  
in mairt ina diaidh don lind  
cedain dardain, dail in raith  
a tabairt dana saeraib.  
…  
  
## **551.10-14** (A text on the seven grades of filid, UB §20, verses from Auraicept 2223-30, gloss on the number of the ollam’s retinue, also Breatnach 1987: 8)  
desmirecht air:   
Ceatrar ar fichid iar fir  
fect feli in ollamhan rig  
ochtar (.i. a raind ar da) for cae (.i. o nodlaic co hinid bis in rig for cae) gan cess  
da fir deg for gnathles (ag agra cunnartha rainic riam)  
  
deichnemar for fleghaib fuain (.i. duracht o rig 7 do rig dobeir in ceile)  
dleagar do a ngleri glansluaigh  
isin fri badha blag  
ceatardam in ollaman  

> Auraic. ll. 2223-30 (Do dhligegaibh dunta na nduan)  
> Ceathrur ar fichit iar fir  
> Fecht feili ollaman righ,  
> Ochtur for caei, cen chessa,  
> Da fer dec fria gnathleassa.  

> Deichenbhur fri fleadha fuair  
> Dlegair do in ghleiri caemshluaigh,  
> It e sin fri bagha bladh,  
> Ceithri damha in ollaman.   

## **552.32-34** (on the repository of poetry of a fochloc, acc to Breatnach 1987:9 = MV ii §4) :  
deismirecht for dein miing (rec. midseng):  
Anmchad osraighi amra  
cainfollo flaithri  
dregan bruthmar bruiti alca  
mac concearca in cathmile.  
  
## **552.34-36** (= MV ii §7)  
7 deismirecht ar dein mitruim:  
Fo sen rogab aengus albain  
alba tulchach treathantriathach  
tuc do cathrachaib costach clarach  
cosach lamach lethansciathach  
  
## **552.36-37** (= MV ii §6)  
deismirecht ar dein cenntruim .i. trom a tosach no urtruim:  
Dungalach daghuineach   
donar nard ndighlach  
  
\[repeated in 553.4-5]:  
Dungalach dalguinech  
dolur nard nighalach  
samhaisc ar cach primdein díb  
colpach sé screball ar gach fodein.  
  
## **552.37-553.1** (= MV ii §8)  
Bennacht Dé for eithne nollgruim  
ingin domnail dailes bir  
lasa nibsim iar cuairt cathrach  
for .c. nathfach  
oiri ocht cethrair bathlach  
seiscenn srathrach sruaim do midh.  
  
## **553.1-2** ( = MV ii §3)  
Dian oiring .i. send a hoirter:  
Currach lifi cona lí  
ni cach rí dia robamair  
rucad a cenn uadh a cein  
isin sleib os bodhamair.  
  
  
## **553.19-20** (Auraic. 2247-50, on the food for three)  
7 deismirecht fair:  
Triar for fecht feile do feich  
dam thogha do mac fuirmidh  
dis for fleigh fil don fathach  
aencae aenles rognathach  

> Auraic. ll. 2247-50
> Triar for fecht feili dofhidh, 
> Dam thoga do mac fuirmidh,  
> Dias for fleadhaibh, co fathach,  
> Oen coe, oen leas roghnathach.  
  
## **553.27-29** (example of setrad = MV ii §10) = 2320.22-23  
7 deismirecht ar setra:  
Mo sciath o mac Maili hUma  
ar tuinn tuba (.i. debtha) tonn fri gleis (.i. dibirgi)  
glaister tul tulcind mbugha  
bainter tonn tuga ngéis  
  
> 2320.22-23 (UB ver. C)  
> Anamain an aisdi-sin, amail ita ann so  
> Mo sciath o mac mailumae  
> Ar tuind tuba tond fri gles  
> Glaisitir a thul tailchend mbuga  
> Bainigitir a thond tuc nges  
  
## **553.29-34** (example of sainemain = MV ii §11)  
7 deismirecht ar sainemain, no deismirecht ar setruth ngairit, da richt, 7 gne nosdeilighid:  
Tulbraing tarblaing tuathach namhna  
nocha tarblaing acht nach namhna  
rola bedg do brisiudh duire (.i. debtha)  
tar cenn ech, tar cenn buirdhe  
Adsoi (.i. fosaigus) cridhe cernn (.i. buaid) fri gnima  
brisus roi frisna righaib .i. isin bliadhain tanaisi dogní  
  
## **555.35-36** (not marked by Binchy, McCone 1989 FS Carney p.130, Breatnach 1987: 134-5) = 650.26-29 = 1535.29-32 = 1605.23-26 = 2321.26-29  
deismirecht arin aidmnigh ndrisicon:  
A ben fuil isin cuili  
in tabrai biadh do duine  
tabair damh a ben bán  
soill loimm im is arán  
  
> 650.26-29:  
> 7 desmirecht seo arin aimneach ndrisiucan:  
> .i. A ben uil isin chuillidh  
> in tabrai biadh do duine?  
> tabhair damh, a ben ban  
> saill, loim, im 7 aran.  
  
> Ata form  
> mene tuca biadh im dornd  
> beraid t’eneach a ben ban  
> is indisfed dum deaan  
  
> 1535.29-32  
> deimirecht sé arin aidmnech ndrisiucan   
> .i. a ben fuil isan cuiligh  
> in tabraid biad duine  
> tabair damh a ben ban  
> saill liom im 7 aran  

> Ata form  
> maine tuca biad im dornn  
> berat heinech a ben ban  
> 7 innisfet dom deadhan  

> 1605.23-26  
> 7 desmirecht seo aran aidmnig ndriusiucan  
> A ben uil isin cuili  
> in tabraid biad do duine  
> in tabrai dam a ben ban  
> saill loim 7 aran  

> Ata form  
> meni tuga biad im' dorn  
> berat th'eneach a ben ban  
> is indisfet dom deaan  

> 2321.26-29  
> 7 deismirecht seo aran aiudmnig ndrisiucin  
> A ben fuil isin cuilid  
> ni thabraid biad do duine  
> in tabraid damh a ben ban  
> saill loim im 7 aran  

> Ata form  
> meni tuca biad am dorn  
> berad th'enach a ben ban  
> 7 indisfed dom eaan  
  
## **555.37-38** (not marked by Binchy) = 650.29-31 = 1535.32-34 = 2321.30-31 (MV ii §132)  
deismirecht arin tuaiscleimnech tamain:  
Taili in bairghin tuc in mbairgin  
7 blodh don bloinic moir  
maith t’aithair is do maithair  
taili in mblathaig uba déoigh  
  
> 650.29-31:  
> 7 desmirecht seo arin tuisclemnech tamain:  
> Taili mbairgen  
> 7 blagh do blonaig mhoir  
> maith du mathathair 7 t’athair  
> taili in blathaigh ina deoghaidh  

> 1535.32-34
> 7 deismirecht so arin túiscleimnech tamain  
> Taile in mbairgin  
> 7 bladh don blonaig moir  
> maith do mathair 7 t'athair  
> taile in mblathaid ina deoidh  

> 2321.30-31  
> & desmisrecht arin tusclemnig thamuin  
> Taili in mbairgin  
> 7 blo do blonaig moir  
> maith do mathair 7 t'athair  
> taili mblathaig ina deoig  
  
## **555.41-556.2** (not marked by Binchy) = 650.31-33 = 1535.34-36 = 1605.28-30 = 2321.32-33 (MV ii § 134)  
deismirecht arin mbuaibléoraigh oblaire:  
Do neoch rancamair do mnáibh  
albanach is érinnach  
isi in moel mairgindach  
isi in cairgindach ceimindach  
  
> 650.31-33  
> desmirecht seo seo arin buaidleorach oblaire  
> Du neoch rangumar du mnaibh  
> albanach is erendach  
> is si in mael mairgendach remenach  

> 1535.34-36  
> 7 deismirecht so arin mbuaibleorach oblaire  
> Do neoch rancamar do mnaib  
> albanach is erannach  
> isi in mael mairgendach  
> isi 'n cairrgennach reiminnach  

> 1605.28-30  
> 7 desmiricht seo di arin mbuaibleoraig obloiri  
> Do neoch rangamar do mnaib  
> albanach is erennach  
> isi in mael mairgindach  
> isi in cairgindach remendach  

> 2321.32-33
> & desmirecht ann so di arin mbuaibleoraig oblairi  
> Do neoch rancamar do mnaib  
> albanach is erindach  
> isi in mael mairrgendach  
> isi in cairrgind remindach  
  
  
## **556.18-21** (change the order of lines to make a new meter, = MV ii §20):  
Emain imrinn a aiste   
Nicon facca beola eith  
amhail beola in liathánuig (.i. in liath macha)  
obus begán gabus gleth (.i. fer d’ithi)  
a tír cáich cin fiarfuide  
  
## **557.15-20** (attributed to Colmán mac Léiníni, = MV ii §21)  
Indlig duind, drub iar mar  
feada diam cuilenn clar  
cach dia eol imglan rois  
ropo doim duind Feargus fois  
  
## **557.38-40** (= MV ii §81)  
Nath aenbricht ann so  
Bran finn, fí drong  
derg rinn, ríglond  
  
## **557.40-558.1**   
Nath debrichta ann so  
Ulaidh araidh, curaidh cloidhimh  
cairpthigh calaidh, aircthigh ailigh  
  
## **558.2-4**  
Nath trebrichta ann so  
Geg inghin, glangart grian  
glac dronchoir, guirt breactaibh  
Blaith dluith chiall, marc mac loigh  
alt caem chóir, ucht geal choir  
  
## **558.7-12** (= MV ii §31, Colmán mac Léiníni)  
Ni fordíuchtar for duain indlis  
iar codlugh cain bindres  
briathar chorghais cen nach dichmairc  
deog nepnairc rath rímacc  
  
## **558.13-15** (=MV ii §28)  
Nath trebrichta ann so  
Cóer cróderg lamfada   
labraibh loiggsech  
léo níthach nathcobhair  
cathcobair coimsech  
  
## **558.15-19** (= MV ii §115)  
Sam eathrach iath nearc  
rogormadh gloir [glend]  
Grian forma fail  
fail muilmil mair 7rl-  
  
## **561.39-562.1** (unmarked by Binchy = LL 2560-64 De Flaithiusaib Érenn).
*to exemplify the salchubaid (rhyming between a and c)*  
A Emhuin idhnac aíbhinn  
asa finnmad atféidhim  
as mor ndíne dit ghualand  
dogabh righe for erinn  

> LL 2560-64 (47 qt in total):  
> A Emain idnach óebind  
> asa fidrad adfeidim.  
> is mór ndíne dit gualaind  
> ro gab ríge for Herind.  

  
## **562.3-22** (A poem on the seven grades of filid, Breatnach 1987:19)  
Fochloc is fer fichdha finn  
samhaisc isí a einecclann  
ceitri diana do gan on  
samhuisc dó ara ndénam  
…  
  
## 568.19-20 (Críth Gablach, Binchy 1941: ll. 462-465, to illustrate Rí Buiden, but perhaps corrupted)  
amail aracain:  
Ríi midchúarta mescraid recht  
ná\[d] demogaid mesc máa   
dligid cumail for a secht  
dó a díriu dán  

## 605.11-12 (DDC 1.11, unmarked by Binchy) = 1078.12-14 = CormB 28 = CormM 24 = CormY 26  
Art .i. cloch. ut dixit guaire   
Docealat mor   
namra na harteni.   
bite for lighe marcain.   
micc adha maic marcine.   

> 1078.12-14 (DDC 2.367)  
> Art .i. uasal .i. deus. Art dano .i. cloch ut dx. G\[u]aire:  
> docelat mor   
> namra nán in airtire  
> bítí for lighu mair cein  
> mic aeda mic maircire  

> CormB 28  
> Art tréide fordongair. art .i. uasal. unde dicitur fine airt (ł art fine),   
> art .i. dia undo dicitur (Eochaid find) fuath n-airt .i. fuath dee .i. ar cæime (in fir sin).   
> Item Cúchulainn (post mortem) dicere perhibetur domemaidh art uasal .i. dia uasal.   
> ocus art .i. cloch (ł lec lige cuius diminutiuum) arteine .i. clocheni unde uel inde dixit Guaire Aidne   
> dochelit mor   
> n-ámra ind airtine   
> bede forlige Marcáin (ł Maircini)   
> maic Æda maic Marceine. 

> CormM 24  
> Art .i. treidhe fordingair .i. art .i. uasal unde dicitur art fine  
> art .i. dia unde dicitur fuath nart .i. fuath dei ara cæimhe.   
> Iteim cuculainn post mortum dicere perhibetur dommenad art uasal   
> art .i. dan cloth cuius diminutiuum est arteine inde dixit guaire aigne   
> docæladh mori   
> nainre na harteine   
> bithe foralige mharcain   
> mic ædha mic mair ceine 

> CormY 26  
> Artt trede fordingair .i. art uasal, unde dicitur art fine.   
> art .i. dia, unde dicitur Eochaid Find Fuath n-Airt .i. fuath dea fair ar a chaime.   
> Item Cuculainn post mortem dicire perhibetur domemaid Art uasal .i. dia uasal.   
> art dono cloch no leac ligen, cuius diminutiuum artene .i. cloichene .i. ainm disbecad, unde Guaire Aidne dixit   
> docealat mor   
> n-amra ind airtene   
> biti for lige Marcain   
> maic Aedha maic Maircene. 

## 607.4-5 (DDC 1.75, unmarked by Binchy) = 1070.19-21 = CormY Add.180  
Breisiu .i. diubairsi, ut dicitur ornait acained laidgnein.   
Dethbir dam ceiuntaise   
in mabrat di breisi.   
ni at failte laidhgnén clam.   
cid é mara tarm'eisi. 

> 1070.19-21 (DDC 2.16)  
> Breisidh .i. diubairsi …  
> Dethbir dā ce iuntais  
> imma brat di breisiu  
> ni faghadh failti laidchen clamh  
> cidh é marus tar meisi  

> CormY Add.180  
> Breisiu .i. teibrisi, ut dixit Ornait oc cainiud Guaire no Laidgein,   
> deitbeir damh ceni andais   
> adam abra do breisi,   
> ni ba failid Laignen clamh   
> cid e marad tarm eisi. 

## 609.15-17 (DDC 1.159, unmarked by Binchy) = 1070.35-38 (DDC) = OM1.268 (YBL only)  
Cúthal .i. tlaith, ut dr in fili  
Diam cuthal craide tlaith  
rombathad for morthuinn muaid  
matain mir docóid ba moch  
graid maic lir ar loch fa tuaith  

> **1070.35-38** (DDC 2.71)
> Cuthal .i. tlaith, ut est in fili:  
> Diam cuthal craidhe tlaith  
> rombathadh for mortuinn muaidh  
> madain mir dochoidh ba moch  
> graidh maic lir ar loch fa tuaidh  

> **OM 1.268**  
> Cuthal .i. tlaith, ud dicitur.   
> Diam cuthal croide tlaith,   
> romuchad for morthuind muaid,   
> matin mir dochoid ba moch,   
> graigh Meic col. 98 lir tar loch fotuaidh. 

> Also found on an inserted slip of vellum in TCD MS H 3.18 (1337), fol. [v]v, noted in Kobel (2020), 197.  
  
## 609.23-24 (DDC 1.164 unmarked by Binchy) = 1071.5-8 = (partially) CormY add.369
Cro .i. bas, ut dixit corbmac,   
Peccad buan oll brath cach bí,   
nirob flaith im cri com cro.   
im doenacht, a maic de bi.   
cid tu bud rig, nibo ro.   

> **1071.5-8 (DDC 2.75)**    
> Cró .i. bás, ut dx Cormac:  
> Pecadh buan oll brath cath bí  
> nirob flaith im crí com cro  
> im daennacht a maic dé bí  
> cid tú bu rí nibu ró  

> **CormY Add.369** 	  
> Cro .i. bas, ut dixit Corbmac   
> nirbo flaith im cri com cro.   

## 609.40-41 (DDC 1.181, unmarked by Binchy) = 1071.30-33 = CormY Add.386
Cruith .i. glic ł crodha ut dixit,   
A Máildúin.   
a natberainn frit a rún,   
imatrubhairt cailg co cruith.   
rodamar dolo for buith. 
 
> **1071.30-33 (DDC 2.88)**  
> Cruith .i. glic no crodha, ut dx:  
> A mail duin  
> a natberim friut a ruin  
> imatrubairt cailg co cruich \[rec. cruith]  
> rodamar do lobar buith.  

> CormY Add.386
> Cruith .i. cailg no glic no crodæ, ut est   
> A Mail duin,   
> in adberaind frit a ruin,   
> frim odrubairt cailg co cruith,   
> rodamair dula for buith.  
  
## 611.38-39 (DDC 1.257) = 1072.41-3 = OM 1.350  
Droch dano .i. roth carpat, ut dx mor muman.   
Is annam iar nimrim  
iter caisil 7 loch  
inid aithenn findabrach  
feras arán frim da droch  

> **1072.41-3 (DDC 2.139)**  
> Droch dano .i. roth carpait ut dix. mor muman  
> Is annamh iar nimrim  
> iter chaisil 7 loch  
> inid aithend finnabhrath  
> ferass arán frim da droch  

> OM 1.350  
> Droch .i. roth carpait, ut dixit Mor Muman.   
> As annaln iar n-imrim,   
> iter Caisil ocus loch,   
> inad atend findabrach,   
> feras amran frim dá droch. 
  
## 612.29-31 (DDC 1.283) = 1073.10-14 = CormY add.496  
Dobrach .i. fliuchaide ut dr. fer muman i ndain in meirlig  
Ulcha dobrach i ndomnach  
i luann i máirt mac feirnech  
fo bratach senrach soimlech  
sruamach maignech míl meirlech  

> **1073.10-14 (DDC 2.159)**  
> Dobrach .i. fliuchaidhe, ut dx fear muman i nduain in meirlid  
> Ulcha dobrach i ndomnach  
> a luan a mairt mac feirnech  
> fo bratach senrech soimlech  
> sruamach maighnech mil merlech  

> CormY add.496  
> Dobrach i. fliuchaide, ut est .i. Fer Muman   
> a nduain an merligh Ulcha dobrach a ndomnach,   
> a lunn, a mairt mac meirnech,   
> fo bratach senrech sroiglech   
> sruamach maignech mil meirlech. 
  
## 613.4-5 (DDC 1.298) = 1073.30-31  
Duillenn .i. gae, ut dx fer muman:  
Is dána drech daimine  
iter ócaib eirechtae  
is a sithmbrugh suidithe  
leicith duillen ndeilithe.  

> **1073.30-31 (DDC 2.168)**  
> Duilleán .i. gae ut dx fer muman  
> Is dana drech daimine  
> iter ocaib eirichtae  
> is a sithmbruigh  
  
## 614.9-10 (DDC 1.344, unmarked by Binchy) = 1073.39-41 = O'M 1.481
Emdhe .i. fomnæ, ł bith do menma. ut dictum est.   
A maic ni maith in dogní.   
indredh tíre muscraide.   
eimdhe na tairsit occa.    
dubtíre da glas fota.   

> **1073.39-41 (DDC 2.193)**  
> Emde .i. fomnae no bith do menma ut dx:  
> A mic ni maith an dogní  
> innredh thire muscraidhe  
> emde na tairset ócca  
> duib tíre da ghlas fóta  

> **OM1.481**  
> Emdæ .i. fomnæ. ł bid do menmæ.   
> A mic, ni mait in dogni,   
> indred tire Muscraide.   
> Eimde na tarset óga   
> dub-Tire da Glas fotæ.

## 616.15-16 (DDC 1.429) = 1074.12-15 = DDC 3.7 = DDC 4.5 = O'M 1.789
Lang .i. brég ł mebul. ut est .s. torpuidh.   
Bés do langaib línib cíall.   
grían do taithne tar adaigh uar.   
dírech ndét (fri saigid .s.)   
⁊ brég na mbriathar mbuan 

> 1074.12-15 (DDC 2.211)  
> Lang .i. brég bon mebhul ut dx torpaidh:  
> Bes do langaibh linibh ciall  
> grian do taithneth tar aigh uar  
> direch ndet fri saighe sét  
> 7 bréc na briathar mbuain.  

> DDC 3.7  
> Lang .i. breg. no mebul. ut dicitur torpuid   
> Bes do languib línib ciall.   
> grian do taithne tar aig— uar.   
> direch ndet fri saighi{n?}d set   
> ⁊ breg na mbriathar mbuan. 

> DDC 4.5  
> lang .i. breg no mebul ut dicitur torpuid  
> bes do languib linib ciall.   
> grian dotaithne tar aigh - uar.   
> direch ndet fri saighid set   
> ⁊ breg na mbriathair mbuan. 
  
> O'M 1.789  
> Lang .i. brecc ł mebal, ut dixit Senchan Torpeist.   
> bes do langaib linaib ciall.   
> grian do taitnem tar aig uar.   
> direch nded fri saigid set.   
> ⁊ brecc na mbriatar mbuan. 

## 617.31-33  (DDC 1.489) (unmarked by Binchy) = 1075.33-36 = DDC 3.60 = DDC 4.65 = CormY add.944   
Muldach .i. seiscenn, ut dx. ua siagail ag tothlugud cairr  
Slicht a da gae tre gach mullach  
cullach flescach férach  
amal cairr a mberar lamhach  
tre condold fand ferach  
  
>  **1075.33-36 (DDC 2.263)**  
>  Maullach .i. seis .i. ut dx úa siagail ag tothlugud cairr 
>  slicht a da ghae tre cach muallach  
>  cullach flescach ferach  
>  amail charr a mberar lamach  
>  tre condull fann ferach  

> **DDC 3.60**  
> Mulluch .i. seiscend ut est o siagail oc tothlugud car.  
> Slicht a da gae tre gach mullach.   
> culluch (.i. loech) flesach ferach   
> amal cairr im berar lamach   
> tre connoll fann ferach. 

> **DDC 4.65**  
> Mulluch .i. seiscend ut est ó siaghail oc tothlugud cairr.   
> slicht a da gae tre gach mullach.   
> culluch (.i. loech) flesach feruch.   
> amal chairr im berar lamach   
> tre connol fann feruch. 

> **CormY add.944**  
> Mualach .i. seiscend, ut dicitur Rechtgal ó Siadhail   
> slicht a da gai tria cach mualach,  
> cuanach flescach ferach,   
> amail carr a tabair lamhach,   
> tria condall fand ferach. 

## 618.34-36 (DDC 1.532) = 1076.21-24  
Osmennadh .i. scrútadh o menmain 7 a meabhrugud dogní, ut dx int éicsine i farrad sencáin  
Ni mogenar fil andíu  
oc raith colgan ina fíu  
ara meince asberar fris  
osment osment a drochéicis.  

> **1076.21-24 (DDC 2.315)**  
> Osmennadh .i. sgrudun o meanmain 7 a mebrugud dogni ut dx int éicsine i farrath thseancáin  
> Ni mongenar fil anniu  
> oc raith colgan ina fiu  
> ari meinci asberar fris  
> osmentae a drocheicis  
  
## 619.17-20 (DDC 1.555, unmarked by Binchy) = 1077.16-20  
Púr .i. glan, oní is purus; unde est  
Intí carus crabhad ngúr  
is dighnad lais uisce púr  
ibhid cailech betha búain  
i flaith iar nól uisque úair  

> **1077.16-20 (DDC 2.335, marg..r.)**  
> Pur .i. glan, oní is purus ut est 
> Intí charus crabhadh ngúr  
> is dignadh lais uisci púr  
> ibaidh cailech betha buain  
> i flaith iar ndol uisci uair .ut est.  
  
## 620.21-22 (DDC 1.594, unmarked by Binchy) = 1077.40-42  
Timairle, .i. airle tim ut dr  
Domic timairle andíu  
iter fedaib fidmuiniu  
beirthium dubrón bes ogus  
in cunnrad dorigenus.   

> **1077.40-42 (DDC 2.362, marg. .r.)**  
> Timairle .i. airli tim  
> Domic timairle indiu  
> iter fedaibh fidhmhuiniu  
> beirthium dubrón bes ogus  
> in cunnradh dorigenus
  
## 621.21-22 (DDC 1.630) = O'M 1.110 = O'M 3.111 = O.M 4.110    
Aiss .i. aubhann ut dx. in fili  
Mac conaigheth cosnam fris  
ni aiss tenid na mid nais  
céne snides snechta find  
fidba for lind latha lais  

> OM1.110  
> Ais .i. abann, ut dixit in fili   
> Mac Conaing cosnamh fris,   
> ni ais tenid na midhnais,   
> cene snigess snechta finn,   
> fidba for lind latha lais. 

> OM3.111  
> Ais (MARG-L .r.) .i. aband, ut dixit in fili.   
> Mac Conaing cosnam fris.   
> ni ais tenid na midnais.   
> cene snigess snechta find.   
> fidba for lind latha lais.   

> OM4.110  
> Ais .i. abann, ut dixit an file   
> Mac Conaing cosnamh fris,   
> ni ais tenidh na midhnais,   
> cene sniges snechta fioinn.   
> fidba for linn lata lais.  
  
## 621.31-32 (DDC 1.639)  
Pereccul .i. cubus ut est:  
Feirnmi co llin airecol  
asa aillem airecor  
foscirt-sa dom perecul  
for mend macha muinecul  
  
## 621.33-35 (DDC 1.640, unmarked by Binchy)  
Polan .i.  nomen uiri.   
Polan mac ming maic maic dedai  
ut dr mael brídi:  
Tathais snechta siachta clo  
is dirand do tucht atcíu  
polan mac ming triúin  
ni ciuin ima crand indiu.  
  
## 625.38-39 (Loman 154)  
Saeghlonn. breithem 7 senoir 7 coloman, ut dr:  
Saeghlonn breithem gin brath  
saeghlonn senoir sírsaeghlach  
saeghlonn gach ri fora du  
7 saeghlonn colomu.  
  
## 626.20-21 (Loman 176)  
Suine .i. sommata, ut ailius dx:  
testa d’immudh ar suine  
a rí duile ni deine  
nimda febach fuaim naine  
rogab legad ‘ma leine.  
  
## 628.25-26 (Irsan 27)  
Dlug .i. acobuir ut colum .c.:  
Noebri grene glan  
as caoime cach dlug  
atach namra dam  
ar sluag ndemna ndub.  
  
## 633.20-23 (Irsan 216, unmarked by Binchy) = OM 1.815 (trans. Irslinger Ulidia 4: 79)
Medb .i. serb, unde dr:   
tolcda di coilctib simenn  
gáir peinn di dromaib duillenn  
lind serb a beluib deibenn  
mid medb di bratuib cuilenn  
mor muman cecinit.  

> **OM1. 815**   
> Medb .i. serb, ut est   
> Tolgdæ do tholgdaib simend,   
> gair pend do dromaib duillend,   
> mid medb a belaib debend,   
> lind serb do bratoib cuilend. 
  
## 639.9-10 (Uraicecht Becc, gloss on Sacgart, cf. Fel. P.cxl) = 1595.13-14  
7 desmirecht arinni is pito proind:  
Pid bec roroimhles ande  
a meic muire ingine  
isum aithrech a crist chain  
domrat sist fo domenmain  
  
> **1595.13-14 (UB A)**  
> Desmirecht arindi is pito proind:  
> Pit beg romroimlius inde  
> A meic muiri ingine  
> Isam aithrech a crist cain  
> Dumrad sist fo domenmain  
  
## 644.8-10 (Uraicecht Becc) = 1599.36-38 = 2266.36-38  
NO MIL .i. a llogidecht sin do mhil, amhail ata  
sgalu ime bona mer  
Da mer ina doimni derb ni cel  
7 leth a bela co domain   
A lan do mhil ni fil lusc  
La cach fichit bairgen buan in cusc  
  
> **1599.36-38 (UB A)**  
> NO MIL .i. a loigidecht-sin do mil, amail ata:  
> Easc a laim bona a mer  
> Da mer ina doimni derb ni cel  
> 7 lethet a bela co domain  
> A lan do mil ni fil lusc  
> La cach firbairgin buan in cusc  
  
> **2266.36-38 (UB D)**  
> Amail ata:  
> Esca laime bona mer  
> ‘na domni dearb ni chel  
> 7 leithead a beoil ‘na doimne  
> A lan do mil ni fil i lusc  
> La cach fichit mbairgean 
> Is buan in cusc  
  
## 644.13-14 (Uraicecht Becc, unmarked by Binchy) = 1599.41-42 = 2267.2  
NO GRUS a loighidacht-sin do gruth  
Da dornn letat a ingne tailc  
Orrlach inai thighed gened bailc  
  
> **1599.41-42 (UB A)**  
> NO GRUS .i. a loigidhicht-sin do grut:  
> Da dorn le traigidh tailc  
> Ordlac ina tiget cenid bailc  
  
> **2267.2 (UB D)**   
> .i. da dornd leitheat tanaige thailc  
> Ordlach ‘na tiget genni bailc  
  
## 664.6-9 (glossing torma.)  
*Binchy: non-legal material, apparently inserted in order to illustrate the word torma in preceding paragraph*
Ni teithig ann d’ingairi  
7 ni dentaid faire  
scolboth lais cach duini  
7 tomra cacha baili  

Aaircsiud mo chill nis fair toir  
in tec tomrad dom altoir  
thochelthar leo mo taisi.  
bu dereth dia sluag maisi.  

## 668.17-20 (misc. text on poets)  
Srubard .i. gandbard .i. is gand a ndliugud, unde dr:  
Nipa dimgach dia proind  
mac leigind indsi clotraind  
rob asrud a mbiad do gnath  
gasa bilir 7 aran  
  
## 682.14-15 (a passage on Cain and Abel, ed. Rodway CMCS 59)  
7 i de rocet:  
Beg mac bric, builid a bunn  
mac is luga dobí ann  
Becnait, bá sí in rigan rán  
ó táid line luprucán.  
  
## 683.36-37 (misc.)  
Athgabail toxail nach tim  
i laim in cintaigh ni ceilim  
athgabail tulla iarmotha  
i laim feichemain toicheda  
  
## 688.17-20 (Cáin Fuithirbe)  
uair rofulaing crist mor do recht rouairbai reime amail asbert in fili:  
Rocum doib patraic primdha  
dliged is racht rorigha  
dodh siladh is do termonn trebh  
do cinedh mearlonn mileadh  
  
Inir dichair don reacht reimi  
acht forbann no glor gintligi  
fis na naem is nert na righ  
claen roscris ceart rocomlin.  
  
## 689.18-19 (Cáin Fuithirbe) = 1580.3-4  
is in ann aicilliugud ann sin 7 anacul, 7 deismirecht air:  
leth a hurlainne do fill  
omu bruinne com’ aicill  
  
> **1580.3-4**  
> is inann aicilliugud and sin 7 anacal, 7 deismirecht:  
> leth a urlaine dofill  
> om' urbruinde com'aicill  

## 800.1-2 ( a verse with commentary on slaying of outsider)  
Cadh codhnach gan clet or fas  
screpal co leth a lanbas  
tria[n] comaile modh nach tim  
is amla[id] sin fiarfaidhim  
  
## 809.20-21 = 1558.17-18 (a glossary) = MD iii. 68   
othar .i. tuarusdal, ut est  
othur bliadna, ba breth gaeth  
o gac righ, o gac rolaech  
ach duthbhach fa hadbal ad (?)	  
ni tabrad gin a tuillead.  
  
> **1558.17-18**  
> othar .i. tuarastal 7 deismerecht air:  
> othur bliadna, ba breth gaeth  
> o gac righ o gac rolaoech  
> ach dubach fa hadhbal a bladh  
> ni tabrad gin tuillead.  

> **Met. Dinds. iii 68.25 (Líamuin)**  
> Othur bliadna, ba breth gáeth,  
> ó cach ríg cach roláech,  
> acht Dubthach, ba h-adbal ed,  
> ní thabrad cen a thuilled. 

   > ‘A year’s wage (it was a judgement of the wise)
   > from every king to every warrior,
   > only Dubthach would not give it
   > without additional work, (it was a long space)’

  
## 871.1-874.34 (Gilla na Naomh Mac Aodhagháin’s tract on distraint)  
Toichid brathu coitchinn cha  
ba feidm d’aighnedhuiph elga  
ni hanbfund an cles ‘mun crud  
tabrum tres ara toxul.  
…  
  
## 925.24-25 (Bretha Étgid prologue on Aicill)  
Uair conoll cernach tuc cend eirc  
sech taeb temrach im trath teirt  
truag in gnim dorala de  
robris craide i nuar naicle  
  
## 1028.2-12 (Cóic Conara Fuigill prologue, ed. and trans. Archan 2007: 320-1) = 1280.13-21  
Cia lin do chunntairismib caendenmacha aithfeghtar sunn dona .u. conairib fuigill?  
.nī. a tri. Cadeat? .i. roscad 7 fasach 7 testemain, amail asbert in file:  
Cúic conaire sund gu sse  
doroine cermna file  
gid a .u. aderar ann  
is aenconair iar fuigeall  
  
Na cúic conaire caidhe  
go .u. anmannaib alle  
sloinnfet a fhodhail re ngairm  
re cach conair a caemainm  
  
Ciall toáisce fir rofes  
etargleodh dligid diles  
7 ciallrunugud cert cáid  
do rire \[rec. reir] cermna caidh conaich  
  
Fithisugud techta trom  
athchomharc fir re hoghomh  
is iat-sin re sinm gu sse  
go fir na .u. conaire  
  
Cermna file fa modh mil  
file ba fearr d’filedaib  
ina tigh fa thund tana  
rocum na .u. conaire.			conairi  
  
> **1280.13-21**  
> Cia lion do conntairsimibh caonndenmacha athfregar sund dona .u. conairib .f.?  
> .nī. a tri .i. roscad 7 fasach 7 testemain; amail ispert in fili:  
> Cuic conaire sunn co se  
> dorinne cermna file  
> gid a .u. aderar ann  
> is aonconair iar fuigeall  

> Na .u. conaire caidhe  
> go .u. nanmandaibh aille  
> sloinnfit a foghail re ngairm  
> re cach conaire caomainm  

> Ciall toaisce fir rofes  
> itergleod dligid cen les  
> ciallrunugud cirt caidh  
> do rer cermna caidh conaich  

> Fithisiugud tecta trom  
> athcomarc fir re hoghum  
> is iat-sin ré snim go se  
> go fír na cuic conaire  

> Cermna fili fa modh mil  
> fili ba ferr d'filedhaibh  
> ina thigh fa tund tana  
> rochum na .u. conanara  

## 1031.12-14 (Cóic Conara Fuigill, Archan 2007: 336-7)  
7 as e ainmed a ta eraic sechtair uair tagra ní dona uiii. sairbriathraib do rad ris, 7 is iat so iat.  
Ocht sarbriathra sár gen meth  
i ndlegar lanlog enech  
fuichi do tuba re nec  
doní ogul don airech  
  
inann leis ‘s a beth a cacht  
tuilidecht 7 talmaidecht  
claime leim \[rec. lime] lathar ngle  
caiche bura \[rec. buidre] bacaide  
  
## 1035.13-14 (Cóic Conara Fuigill, Archan 2007: 354-5) = 1683.20-21  
7 desmirecht air:  
Secht .s. airech eirim nard  
conoat enech línib lerg  
caire dabach esgar ian  
arathar echsrian no delg  
  
> **1683.20-21** (Cethairslicht Athgabála commentary, on Secht seotu tige airiuch)  
> Secht .s. airech, eraim narg no nard  
> Fogniad einiuch linuib lerg  
> Caire, dobuch, escra, ian  
> Arathar, echsrian no delg  
  
## 1044.14-15 (citation with commentary, on the types of wound)  
Cnocbeim is fuiliugud feig  
is a ferthain ar aonbeim  
ioc isin cnocbeim a bus  
an fuil and gin othrus  
  
## 1079.12-13 (unmarked by Binchy) = 1487.34-35 (marked)  
Coimdeth .i. minic no gnathach .ut est   
Ni coimdeth tin .i. taeb mo samla  
Do beth co bodba  .i. dearg. o bir sgin  
Is mh’art fine da focul  
Locadh in greissi cinil  
  
> **1487.34-35** (O’Dav)  
> Coimdi .i. minic no gnathac. ut est  
> Ni coimdi tin mo tsamla  
> Dober co badba o ber sgin  
> Is mo art fine ‘gha focal  
> Locad mo greisi cinil  
  
## 1081.3-4 (a glossary)  
Comol .i. ceangal ut est  
Domhain duthain a lainne  
comol caire .c. cuire  
breg ilar líth re labra  
acht adhrad rí na nuile  
  
## 1092.28-29 (a glossary = LL 2117 De Flaithiusaib Érenn)  
Seach, .i. deimin 7 deismirecht air:  
Áit a mbidh in rígan ruanaigh  
cuanaigh cuir co ceillid  
finnabhair finn a gléghen  
sec bá féimen bá féinid.

> LL 2117-20 De Flaithiusaib Érenn  
> Áit i mbaí ind rigan rúanaid  
> Cheltchair chuanaig cauir chéilig  
> Findabair find a glégen  
> sech ba femen ba fennid  
  
## 1092.32-33 (a glossary. = MD i 50 v17)  
Acaill .i. a caill robeaneth 7 .d. .a.  
Int inat i táit ar n-eich  
do bhí caill trít ar cach leth  
tír na néices mhaine mhaill  
dogairter de ría naicill  

> MD 1 50 v17 (Achall)  
> In t-inad atáit ar n-eich  
> robói caill trít ar cech leith  
> tír ind écis Maine maill  
> nogairthe de ria nAchaill.  
  
## 1093.1-2 (a glossary = Thes. ii. 337-8 Broccán’s hymn)  
Comailliudh .i. atbronn 7 .d.a.  
Sénais in caillech comailliud  
ba slán cach neimh gach ngalar  
ba mó amhra ar.ii.  
don chloich dorinne salann  

> **Thes. ii. 337-8 Broccán’s hymn**  
> Sēnais in caillig comail  
> ba slān cen neim cen galar  
> ba mó amru arailiu  
> din chloich dorigne saland  
  
## 1093.6-7 (a glossary)  
Dindba .i bocht 7 dindba .i. saibhris 7 .d.a.:  
Altugud a dinnba fri dia  
is maith la día is timna dé  
dodhuine dinnba fia día   
ni maith la día is timna dé.  
  
## 1096.4-9 (a glossary)  
Bracht .i. súg amail ata:  
lín paiti ‘na ngabhlaib  
fri sirtraite sulbair  
rotha gan bracht mallglan  
in lacht rotasurmait  
  
## 1097.34-35 (a glossary)  
Tofliún .i. peaceth ut est  
Gin merbhe gin dercaineth  
gin tofliun gin bhaís  
gin diubairt gin utmailli  
gin lainne gin laís .i. molad  
  
## 1097.38-39 (a glossary)  
Muidhmidhe .i. spleagh ut est  
Craes ferg étradh acobhair  
fordinget cach aen  
toirrsi snimche muidhmidhe  
diumus dubach dáer.  
  
## 1112.13-17 (BND)  
as í an aor go ndath molta. amuil ro gabh:  
Caimper iomgon im comhlaidh a thighe  
imsging imbi conair cham  
faochain do ceil lermhuighe lind  
as goin do dhealg droighin Flann.  
  
## 1112.18-23 (BND):  
As é an moladh go ndath aoire, amhuil dorighne Aithirne:  
Dubh Dhūanach  
dubh dhruth chongbhalach cūanach.  
focheird crand mbūarach  
la gach funghaire solus  
sreathaight(h)er eich fo dubhrothuibh dorus.  
  
> This is the praise with a hue of satire, as Athairne composed \[it]:  
> Dúanach the Dark,  
> dark and wantonous, supporting and full of troops,  
> who places the bar of spancels,  
> by each bright daybreak,  
> horses are arranged under dark wheels by the doorway.  
  
## 1132.26-28 (BND)  
amhail ro ghab:  
Rossa ruadh  
o ro suighighter an sluagh  
teg mór ffer 7 ech  
docum craoibhe Fert Luighdheach  
  
## 1177.1-3 (Bretha Déin Chécht §37, embedded in Bretha Étgid E) = 2315.39-2316.2 = 1218.35-1219.8 (unmarked by Binchy)  
Bid blidain co fa tri  
fri trenderosc cind  
conoiscfi do sunn  
trachtaid berla bind  
  
Aenand fri derosg laime  
dona bi iarair  
asber fri derusc coisi  
treimsi fri bliadain.  
  
> **2315.39-2316.2** (canonical text)  
> Oenann fri derosc laimi  
> dona bi iarair  
> asbeir fri derosc coisi  
> tremsi for bliadain  
  
> Bi bliadain co fa tri  
> fri trenderosc cinn  
> conidnoiscfe di sunn  
> tractfaid belrai binn  
  
> **1218.35-1219.8**:  
> Aonann fri derusc laime  
> dona bí iarrair  
> asbeir fri derusc choisi  
> treimsi for bliadain  
  
> Bliadain fa tri  
> fri derusc slainti in cinn trein  
> conroisce do thsunn  
> trachtaid belra binn.  
  
## 1245.10-11 (unmarked by Binchy, c and d may have been switched around)  
deismirecht fair  
Cath fear ferta rofearadh,   
maith le Breatnaib do bunad,  
Mac Can ca…da curadh.  
fri tol rostarla treabur  
  
## 1266.16-17 (unknown source?)  
Aithgin 7 coirpdire  
(7) eneclann cu li  
dligid cach fial foirglidhe  
frisorgtar go fi  
  
## 1291.26-27 (Digest B1) (Ériu 9.48 §27 ‘advice to prince’)  
mac in abad insin cill  
grinn iní cunne for ciall  
mac in trebthi isin tir  
mac in ri do snaidm na giall  
  
## 1338.16-17 (Mellbretha)  
7 deismerecht air:  
Meallach lium beth i nucht oilain  
for bind cairge  
co faicainn ann ara mince  
feith na fairge  
  
## 1453.36-37 (misc text on distraint) = 1958.15-16  
Triar ac toxul, torim ngleth  
fer tairgille fiadh fechem  
fia fechem fedm co se  
tall naidm 7 aitiri  
  
> 1958.15-16 (Digest D9, on athgabáil inbleogain)  
> Triar ac tocsal, toirim ngleithe  
> Fer tairgille, fiada feichem  
> Breithemh, fiadha, feidm co se  
> Tall naidm 7 aitire  
  
## 1478.28-29 (O’Dav) = 1512.23-24  
Blusair .i. nuall:  
Uisce sleibe nim sasaid  
Coibchi co ngeire ngnusa  
Deog daimh duinn techtus plusa (rec. blusar)  
Bes lusar geinis lusa  

> 1512.23-24  
> Lus .i. ibhe, ut est   
> uisci slebi nim sasa  
> coibhche co ngeire ngunsa  
> deogh daim duinn techtus plusa  
> .i. nuall bes lusar genus lusa .i. bes ibaid-som e ginco hebur-sa  

## 1486.24-25, 26-27 (O’Dav, Binchy’s ref ZCP 10.350 is incorrect)  
Cearbhala .i. cogad ut est  
Bud gresach fri hurnaigdi  
A tratha nis ndermana  
A menma donairbere  
Cin uaill 7 ceruala  
  
Conmill .i. tet ut est  
Conmill cin na cumachtach  
Ni aibéor bus mó  
Iter clainn 7 geinelach  
Cusanomad dó  
  
## 1492.5-6 (O’Dav)  
Delgainecht .i. dobes ut est  
Cin gac aoin dia comget  
Tét foraib co brath  
Ar gac nelguinecht dogniad  
Iss ed foglainn cach  
  
## 1564.14-16 (notes on various topics; Breatnach 2005: 68 thinks this is syllabic poetry)  
Slabra is aimn do bócethraib  
7 d’echsrianaib amraib  
Coibche is ainm do étaigaibh  
7 d’aiscedhaibh amlaid  
  
Tochra is ainm do techcrichib  
7 do mucaibh míne  
Tinnscra is ainm d’ór 7  
D’airget 7 d’uma cach tíre  
  
## 1564.31-33 (misc text, ex of ‘nath’, also Breatnach 1987: 140, 1988: 13-14)  
Is e-so in nath:  
Rig raithlind  
Rosc muilleach  
Mur manann  
Li dathfill  
Dos duilleach  
Dealb canann.  
  
## 1564.33-35:  
Isi-seo immurgu in anair:  
Tiar totas  
Tim techeas  
Scian scotheas  
Rind reitheas  
  
## 1566.32-34 (a glossary)  
Eisbecail .i. mallacht .ut est  
Ni fuighbe acht eisbegail  
Frigde romdra traidhi  
For mullach cach deisgibhail  
Na biadh do rer a aidhe.  
  
## 1568.39-43 (a glossary)  
Degnad .i. reodh ut est  
Tainic gemred con ngainne  
Ro …… lethe linne  
Airlegait duile degnad  
Rongab tonn medrach minde  
  
## 1568.44-46 (a glossary)  
Dighdi .i. bennacht, ut est  
Berar mo dighd cin ail  
Do mac cumail a halmain  
  
## 1569.36-42 (a glossary)  
Coall .i. muinnteras  
Indat cuirnn buabaill do cuirnn  
Inda cuirm cualann do coirm  
In currach life do tir  
Inad hui liathain at airdri  
Inad ceall dara do ceall  
Inad la Crist do choall  
  
## 1584.1-1585.8 = An Advice to students of law (Ní Dhonnchadha 1989)  
  
## 1587.18-19 (on satire, ed. Merony 1950: 212-14)  
Saeth lium bas caiar ri cruachna  
7 neide fer co neim  
Iman sgin narbo fiu scripul  
Conach eagar ina heim  
  
## 1590.28-29 (Uraicecht Becc) = 2256.8-9  
7 deismirecht  
Ead dliged  
Fil a mberla na filed  
Ed dliged dlige gan acht  
Is ed mideas filideacht  
  
> 2256.8-9  
> 7 deismireacht air  
> Ead dliged  
> Fil a mberla na fileadh  
> Edh dliged dliged gan acht  
> Iss ead mideas filidheacht  
  
## 1590.29-1591.1 (Uraicecht Becc) = 2256.10-12  
Anmann an cid co hergnaid  
Isna cetra primmberlaib  
Cae ona heabraib re head  
Coth a greig, quth a laidin  
As fir do gach fir ni celg  
Is cid a gaidelg  
  
> 2256.10-12  
> Anmanda cid co heargnaid  
> Isna ceithre primberlaib  
> Cae ona heabraib re headh  
> Coth a greg, quid a laidean  
> Is fir do gach fir, ni cealg  
> 7 is cidh a gaeidhealg  
  
## 1608.16-18 (Uraicecht Becc, trans. By McCone Ériu 35) = 2324.25-27  
7 desmirecht so ar foillsiugud cach cetra da fuil .c.agun briugaid .c.ach:  
Ba muca heich cairig gobair  
Coin cait cerca geth seoit sobail  
Beich becga foglenad cach mbeathla  
It e .x. cetra fer in domain.  

> 2324.25-27  
> 7 desmirecht so ar foillsigud cach cethra da fuil .c. acun brugaid .c.ach  
> Ba mucca eich cairig gabair  
> coin cait cerca gedh seoid sobail  
> beich becca fotlenad cach mbeatha  
> it e .x. cethra fer ndomhain  
  
## 1650.14-15 (Pseudo-Prologue)  
7 deismbirecht air:  
Patraic dobaitis co li  
A naimsir teotoisi  
Pretches soiscela cin brath  
Do tuaith molbtaig mac miled  
  
## 1652.24-25 (Pseudo-Prologue) = 1652.30-31  
No sedha na laidhe cin brath  
Dildugh 7 innechad  
Riar 7 togha co tenn  
A fuisidud is a foirgell  
  
> 1652.30-31  
> Sedha na luidhe gin brath  
> Dilgudh 7 innechad  
> Riar 7 togha co tenn  
> A fuisiti sa foirgell  
  
## 1664.10-12 (Cethairslicht Athgabálae commentary, on ‘ferb’, this and foll. Cf. ACC commentary, Stokes 1899: 248-50)  
Ferb bo .i. ferb quasi uerb a uerbo .i. uerbam. Ut dr.  
Isat dos edhinn frit clo  
Ni celmid armo deghbrodh  
A fir a glinn geirg co ngail  
Gnath ferb as olc dart belaib 

> ACC commentary, Stokes 1899: 248  
> ferb quasi uerb. a uerbo .i. uerbum, ut dicitur:  
> Isat doss edind frit chlod  
> ni chelim dar mo debrod  
> a fir a Glind Gerg co ngail  
> gnath ferb is olcc dart belaib  
  
## 1664.18-22 (Cethairslicht Athgabálae commentary, on ‘ercc’) = ACC commentary  
Ercc .i. bo 7 ferb .i. bo 7 lannor .i. bo Ut dr.  
Ercca iuchna amnus buar  
Ica toguil docer luar  
Ac techt amach asa toigh  
Frith lecht laoghuire buadaig  
  
Rodet a crich chunnucht \[coir]  
An a lachta ‘ga lannoir  
Fele brig buafadh as bladh  
I crich cruachun na coradh  

> ACC commentary, Stokes 1899: 250   
> quia fit ercc .i. bo, 7 ferb .i. bo, 7 lannoir .i. bo, ut dicitur:  
> Ercca Iuchna amnas búar  
> ic a togail docer Lúar  
> oc techt immach asa thaig  
> frith lecht Laegaire Buadaig  
> 
> Lannoir .i. bo, ut dicitur:  
> Roddet a crich Connacht cóir  
> ana lachta coa lannoir  
> feili, bríg, bua\[n]fad is blad  
> a crich Cruachan na corad  
  
## 1664.22-31 (Cethairslicht Athgabála commentary, on ‘buo’) = ACC commentary  
Ata dō bo a uerbo buo .i. fograighim, ut dr.  
Buo fogur bo baidhe  
As buiredh cach necaine  
Buo cach bo cobruidh cert  
Otha colpuidh co samescc  
  
Ferb as ainm do buin iar bfir  
7 do bolc cin imsnim  
7 gin uair nethigh nairc  
Do breithir cin cunntabairt  
  
Ferb briathur as fir in fath  
Ferb co gruadhuib robu gnath  
Laoegh gan ferb as doilig sin  
7 ferb gan a maithir  
  
Earcca iuchna amnus buar  
7 lannoir bo gi buan  
7 buo bo buidhe  
Is ferb bo cu mbithbuaire  

> Ata dano bó a uerbo buo uel boo .i. fograigim, ut dicitur:  
> Buo fogur bó báide  
> buo buiriud n-ecaine  
> buo cach bó, cobraid ceist  
> o tha colpthaig co samseisc  
  
## 1664.39-41 (Cethairslicht Athgabála commentary)  
Mur itfiadat na filidh:  
Ferb briathur ni breg in bladh  
Is ferb bolg is ingnadh  
Ferb bo riadhuid da tigh  
Mar itfiaduit na filidh  
  
## 1665.1-3 (Cethairslicht Athgabálae commentary)  
7 roslanuided ann-sidhe senchu:  
A fir nidat moludh tall  
Dorinnes duit rann fo sgaith  
Ferb do chnis cloim do cloidhed  
Dris is droigen dardo boith  
  
## 1717.14-15 (Cethairslicht Athgabálae commentary, marked as .r. in margin, metrically problematic)  
Triaur ag toxul, torruimh ngle  
Fer tairgilli, fiada, fechiumh  
Fiada, fechiumh, fedm co se  
Tall naidm 7 etire  
  
## 1797.10-11 (Cáin Sóerraith gloss) = 2235.15-17  
7 desmbirecht air:  
Gairit a remes fa rir  
Cinco be ort a imsním  
A collan (rec. chalann by Binchy), na bi co bras  
Nochan i an anam ablas  

> 2235.15-17:  
> 7 desmeracht air  
> Gairit do remius fa rior  
> 7 rl.- gingo fuil ort imgnim  
> A calann, na bi go bras  
> Nochan i ‘n anam ablas  
  
## 1800.10-17 (Cáin Aicillne commentary on the seven beosgartha)  
Fuil .uii. mbeoscartha is brig bras  
Iar sluinniud sunn a seanchas  
Ler nosluaigit liubuir libh  
O flathuib dia naicillnib  
  
Ucu comadhuis ceachtur de  
Tathcur 7 timgaire  
Anfolad chana fo leth  
Febh nosfocluid comhaithigh  
  
Coimfrecra nanfolad nard  
On cele fri flaith forard  
Fri da nurglan, sluinnter se  
A da ndiumund, anddaibre  
  
Tucht nat coire roclos  
Fri forceann flatha is follus  
Feb a .uii.ar segha in sreth  
Frith a focluib filed  
  
  
## 1817.11-15 (Córus Bésgnai commentary, Breatnach 2017:234, also Etchingham 1999:429)  
Fil .ui. macu i nurd coir  
La cach sruithe la gac seanoir  
Do rer int sencusa moir  
Dona dlig athair anoir  
  
Mac .c.muinntire mac builg  
Mac crabuidh cin uair nimuird  
Mac dia tabuir miscais glé  
Mac cin tír, mac i ndaire  
  
## 1818.15-16 (Córus Bésgnai commentary Breatnach 2017:236)  
Fil .uii. ninnerghe i ngac ré  
O ecluis ni cairighte  
Meath, cin, núna, ditít de  
Mac builg, fogluim, elithre  
  
## 1820.26-27 (Córus Bésgnai commentary, Breatnach 2017:246)  
Erlum grin, manuch min  
Eagluis dalta co nglainbrigh  
Compairche 7 deoruid dé  
Uadhaibh gabur apdhaine.  
  
## 1933.3-6 (Digest C22, on the compensation of separation of soul from body) = 2145.23-25  
Mar ader:  
In cethracha, comall nglic  
Doberar isin eric  
Bo trelaogh cacha tire trath  
La teora ba innlaogha  
  
Is .4.e .s.u slana  
Is ocht colpaca comhlana  
Go feiser a testa de  
Ochtmoghat is ceithre dairte  
  
> 2143.23-25 (commentary to Fotha Mór)  
> .C. cethra, comall nglic  
> Doberar isin eric  
> Bo trelaeda cach tiri tra  
> La teora bu indlaega  
  
> Cethra samaisci slana  
> Ocht colpacha comlana  
> Go feser in testo de  
> .uiii. inaga 7 .iiii. dairti  
  
## 2112.37-39 (BNT commentary, ed. Dillon 1932: 43-44 & Watkins, Ériu 29 (1978), 163) = CormY 70 = CormB 71 = CormM 66  
In nesar dam do há?  
To maini ma mo ha  
Ara tairi mo há mo?  
Mani ma do há, to  

## 2113.3–4  (BNT commentary, attr, to Fer Muman, ed. Dillon 1932: 43-44)
Cia fairneac? ol fear mumun:  
Cuileand co mboin  
coll cona dib  
daur condla con  
uaidib co trib.  

Triar fear  
fearsait mol  
muil uas boin  
blosair con.  

## 2128.1-2 (narrative commentary, ed. O’Keeffe Ériu 1.124)  
Trom naire  
Tucus lim tar magh nene  
Airm móra mo meic im laim  
Iss a faidb ‘sa laim eile  
  
## 2256.3-4 (Uraicecht Becc)  
Ocht ndiultada gaedilgi .i.   
am 7 an. 7 ass  
is dimhí 7 dimhes  
em uigmig ni modh ceilge  
ocht ndiultada gaeidilge  
  
## 2281.8-9 (Uraicecht Becc)  
Dligid cirmaire na cir  
Comrith re coin crith go mbrig  
7 aidearc reithe rain  
Da dirgud do da anail  
  
## 2320.18-21 (Uraicecht Becc = MV iii.28 (IT3.72))  
Dian chenntrom ann so  
Beannacht de for eithni nollguirm  
Ingen domnaill dailas bir  
Lasa nibseam iar cuairt cathrach  
For .c. nathfach  
Eri ochtair cethrair bachlach  
Sescend srathrach sruaim do mid  
  
## 2321.14-16 (Uraicecht Becc) = 2322.35-36 = MV II §93  
.u.  
Ba cacha natha  
Na di craess carna  
Imna curpu caramna .i. imna laegaib  
Carbad cumaili  
Cach aedha anamna  
  
> 2322.35-36 (UB)  
> Nath a aisdi, 7 is as gabar sin:  
> .u. ba cacha natha  
> Na di cres caramna  
> Carpat cumaili  
> Cach aedha anumna  
  
## 2322.4-6 (Uraicecht Becc) = MV II §93  
Eamain imrind a aisdi, 7 is as gabar sin  
.i. Ech da bo billathach  
Luatharem ar airdeamain  
  
## 2322.20-21 (Uraicecht Becc) = MV II §93  
Anair a aisde, 7 is as gabar sin  
Bid bo fochain cethrair  
Ar anair nircoraid  
  
## 2326.20-21 (Uraicecht Becc)  
Cadi dethber etarru-sin 7 in fail ita tall:  
Diri uigi circi  
A lan do luibib gall  
Cetri certa 7 miach   
Ar chirc clothach bann  
  

